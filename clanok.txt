Vzťahy Kremľa so spojencami sa otriasajú. Medzi partnermi narastá sklamanie,
vojna odhaľuje slabiny

Keď šéf Kremľa Vladimir Putin sústreďuje svoju pozornosť na vojnu Ruska proti
Ukrajine, jeho strategickí spojenci po celom svete sa cítia zanedbaní – alebo
ešte horšie.


V Čiernom mori došlo k sérii útokov bezpilotných lietadiel na ropné tankery
smerujúce k terminálu Kaspické ropovodné konzorcium (CPC) pri ruskom prístave
Novorossijsk. / Zdroj: X / NEXTA Vojna okrem pozornosti Kremľa pohlcuje aj
zdroje a zanecháva ruských spojencov v rôznych častiach sveta bez podpory.
Informuje o tom agentúra Bloomberg s odvolaním sa na vysoko postavených
predstaviteľov viacerých krajín. Podľa nich sa od Blízkeho východu až po
Latinskú Ameriku ukazuje, že spojenectvo s Vladimirom Putinom prestáva byť
zárukou bezpečia a vplyvu.

Plnohodnotná ruská invázia na Ukrajinu, ktorá trvá už takmer štyri roky, je
podľa Bloombergu mimoriadne náročná na vojenské, finančné aj ľudské zdroje.
Moskva preto nedokáže udržiavať predchádzajúcu úroveň vojenskej, spravodajskej
ani politickej podpory v iných regiónoch sveta.

Autoritárske režimy v Damasku, Teheráne či Havane, ktoré v minulosti ťažili z
úzkych vzťahov s Kremľom, podľa agentúry počas posledných 13 mesiacov zistili,
že ruská podpora v kľúčových momentoch chýba.

Čo povedal Zelenskyj o zajatí Madura? Video

K zajatiu venezuelského prezidenta Nicolása Madura americkými vojakmi sa
vyjadril aj ukrajinský prezident Volodymyr Zelenskyj. / Zdroj: Reuters V Sýrii
sa režim prezidenta Bašára Asada v roku 2024 zrútil po tom, čo ruská vojenská
pomoc výrazne zoslabla a bola presmerovaná na ukrajinský front. Na tento vývoj
už skôr upozornil aj ukrajinský prezident Volodymyr Zelenskyj. Podľa Bloombergu
posledné udalosti ukázali, aká krehká je stabilita štátov závislých od ruskej
ochrany.

Irán, ktorý Rusku dodával bezpilotné lietadlá, podľa zdrojov agentúry zo
spojenectva prakticky nezískal žiadnu ochranu. Americké útoky na jeho jadrové
zariadenia odhalili „zraniteľnosť režimu“, čo môže súvisieť aj so súčasnými
masovými protestmi, ktoré ohrozujú samotnú moc najvyššieho vodcu ajatolláha
Alího Chameneího.

V Latinskej Amerike sa podľa Bloombergu symbolom ruského úpadku stalo zadržanie
venezuelského prezidenta Nicolása Madura Spojenými štátmi. Moskva nedokázala
zásahu zabrániť ani naň účinne reagovať, čo podľa zdrojov agentúry vyvolalo
frustráciu aj medzi venezuelskými bezpečnostnými elitami. Predstavitelia vo
Venezuele teraz podľa Bloombergu považujú svoje dlhoročné bezpečnostné vzťahy s
Moskvou skôr za „papierového tigra“.

Moskva reagovala ostrou rétorikou na americké obsadenie ropného tankera
Marinera, ktorý sa plavil pod ruskou vlajkou. / Zdroj: Pohraničná stráž USA
Kremeľ podľa zdrojov agentúry nie je týmito udalosťami zásadne prekvapený a jeho
skutočnou prioritou zostáva Ukrajina. Práve to však môže znamenať, že Vladimir
Putin bude ešte menej ochotný ku kompromisu, keďže si nemôže dovoliť ďalšie
oslabenie svojej moci a prestíže v bezprostrednom susedstve Ruska.
